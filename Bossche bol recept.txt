Een Bossche bol of sjekladebol (chocoladebol) is een gebakspecialiteit uit 's-Hertogenbosch die wordt gebakken van soezenbeslag, daarna gevuld met slagroom en geglazuurd met gesmolten chocoladefondant. Bossche bollen hebben een diameter van ongeveer 12 cm en zijn daarmee grote gebakjes. Desondanks is er ook een versie met dubbele doorsnede; de zogenaamde "reuzenbol".